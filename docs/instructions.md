Instructions
Zdefiniowanie tematu pracy dyplomowej to pierwszy krok to jej napisania. Prace inżynierskie co do zasady pisane są na podstawie projektu inżynierskiego (są też inne możliwości ale nie pod moją opieką). Projekt stanowi tło i źródło przykładów do pracy inżynierskiej, natomiast sama praca dyplomowa opisuje wybrane zagadnienia z szerszej perspektywy, z odniesieniem do literatury oraz historii.

Należy przygotować:
Tytuł w języku polskim i angielskim
Tytuł pracy składa się z dwóch członów: wspólnego dotyczącego projektu (np. "Aplikacja Xyz poświęcona rozwiązaniu problemu Abc"), oraz części indywidualnej, stanowiącej tytuł rozdziału w pracy (np. "Zastosowanie Spring Framework w realizacji webserwisu opartego na założeniach REST").
Opis części wspólnej tematu
Opis części indywidualnej tematu
Oba opisy powinny mieć łącznie około 150 słów
Literatura do części indywidualnej
Minimum 2 pozycje z czego jedna ma być książką/artykułem naukowym lub technicznym opublikowanym w renomowanym miejscu
Całość należy przesłać w pliku tekstowym (.txt), potrójnie sprawdzone na obecność błędów i literówek. Tematy te będą 1:1 kopiowane do systemu PD (pd.wmi.amu.edu.pl), w którym zostaną zatwierdzone przez Radę Programową Kierunku Informatyka. Błędy mogą spowodować nie zatwierdzenie tematu w terminie !