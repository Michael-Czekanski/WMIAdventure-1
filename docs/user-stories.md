# User Stories WMI Adventure

W każdym story pomijam aktora, napisałem w nagłówku kto nim jest. Dodatkowo podzieliłem historie na sekcję będące częściami systemu.

## 1. Użytkownik: Student

### 1. Tryb Battle

1. Chcę w głównym widoku wejść w Tryb Battle i zobaczyć listę graczy, których mogę wyzwać na pojedynek oraz tych których nie mogę i chce wiedzieć dlaczego nie mogę.
2. Chcę mieć możliwość wyboru przeciwnika, aby mieć kontrolę nad tym, z kim będę walczył.
3. Po przejściu w Tryb Battle chcę móc wyszukać użytkowników po nazwie, aby stoczyć pojedynek z konkretnym studentem.
4. Oprócz wyszukiwania przeciwników, chcę aby aplikacja pokazała mi kilku sugerowanych użytkowników do walki, abym nie musiał za każdym razem wyszukiwać konkretnych graczy.
5. Po wyborze przeciwnika chciałbym zobaczyć jego profil, żeby móc przygotować się do walki.
6. W widoku profilu przeciwnika chciałbym dowiedzieć się o jego procencie wygranych, punktach zdobytych w aplikacji, pozycji w rankingach, aktualnym semestrze, żeby móc ocenić swoje szanse na wygraną.
7. Po wyborze przeciwnika chcę mieć możliwość powrotu i wyboru innego przeciwnika, aby uniknąć nieprzemyślanych decyzji i ewentualnych missclicków.
8. Chcę widzieć przebieg walki, żeby czerpać z niej satysfakcję i zobaczyć jak działają moje karty.
9. Przed rozpoczęciem i w trakcie walki chcę mieć możliwość fast-forwardu, czyli automatycznego rozegrania pojedynku bez wizualizacji, żeby szybko dowiedzieć się o jej wyniku i nie tracić czasu.
10. Po wygranej lub przegranej walce chcę zobaczyć skutki pojedynku, żeby wiedzieć co się stało i ile zdobyłem/straciłem punktów.
11. Chcę, aby przebieg walki, czyli między innymi karty moje i przeciwnika, został zapisany. Chcę móc mieć dostęp do kilku ostatnich historycznych pojedynków, żeby ocenić dobór swoich kart i przygotować się lepiej do przyszłych walk.
12. Nie chcę, żeby jeden przeciwnik atakował mnie cały czas znając moją talię, aby uniknąć masowych strat punktów.
13. Przed każdą walką chcę mieć dodatkowo możliwość łatwego przejścia do mojej talii kart, aby dostosować ją do konkretnej walki bez konieczności powrotów do poprzednich menu.
14. Po przejściu w Tryb Battle w pierwszym widoku chcę zobaczyć moje statystyki z tego trybu, takie jak punkty, stoczone walki, wygrane walki razem z procentem wygranych, aby po każdej walce widzieć, jak zmienia się moja pozycja w rankingu bez potrzeby przechodzenia do innych widoków.
15. Po przejściu w Tryb Battle w pierwszym widoku chcę zobaczyć moją talię oraz mieć możliwość przejścia do zmiany talii, by móc zweryfikować jej skład i ewentualnie zmienić ją przed pojedynkami.

### 2. Tryb Adventure

1. Chcę w głównym widoku wejść w Tryb Adventure i zobaczyć wszystkie historie wyróżnione na te dostępne do przejścia, te które przeszedłem i te które nie są jeszcze dostępne.
2. Chcę móc "przyśpieszyć" wyświetlanie napisów dialogowych, bo mogę czytać je szybciej i nie chcę tracić niepotrzebnie czasu.
3. Chcę mieć możliwość powrotu do historii, które już przeszedłem, aby jeszcze raz je sobie przypomnieć.
4. W dowolnym momencie chcę móc wyjść z trybu, żeby móc skupić się na innej rzeczy, którą w danej chwili chcę zrobić.
5. Po wyjściu z historii chcę mieć możliwość powrotu do konkretnego momentu, w którym skończyłem, żeby nie musieć oglądać dwa razy tego samego.
6. Jeżeli zdobędę nową kartę, chcę być o tym wyraźnie powiadomionym, zobaczyć czym ta karta jest, żeby dowiedzieć się, że w mojej talii pojawiła się nowa bez konieczności wychodzenia z trybu.
7. Chcę wyraźnie widzieć, która postać mówi aktualny dialog, żeby nie gubić się w treści.
8. Chcę cały czas widzieć pasek postępu w historii, którą przechodzę, żeby móc ocenić ilość czasu jaką muszę poświęcić na ukończenie jej.

### 3. Rankingi

1. Chcę mieć możliwość wyboru kategorii rankingowych, żeby w jednym momencie widzieć tylko tą, która mnie interesuje.
2. Chcę, żeby kilku najlepszych graczy było wyraźnie zaznaczonych, aby czerpać większą satysfakcję jeżeli to ja będę wśród nich.
3. Przy każdym użytkowniku w rankingu chcę widzieć jego pozycję i wynik, aby łatwo odczytać informację o nich.
4. Chcę móc kliknąć na dowolnego użytkownika żeby wyświetlić jego profil w celu pozyskania informacji o nim.
5. Po wyświetleniu wybranego profilu chcę mieć możliwość stoczenia z nim pojedynku, żeby nie musieć zapamiętywać jego nazwy do późniejszego wyszukiwania w Trybie Battle.
6. Chcę wyszukiwać użytkowników po nazwie, żeby zobaczyć ich pozycję w rankingu, ich profil.
7. Chcę zawsze widzieć swoją pozycję i wynik w kategorii, którą aktualnie wyświetlam, żeby mieć do niej łatwy dostęp i nie musieć przechodzi do swojego profilu.

### 4. Profil użytkownika

1. Chcę widzieć swoją nazwę i statystyki, żeby analizować swoje postępy w aplikacji.
2. Chcę móc łatwo edytować swoją talię kart, żeby próbować różne kombinację bez konieczności wchodzenia w tryb Battle.
3. Przy dostosowaniu talii chcę widzieć wszystkie dostępne karty, aby mieć możliwość łatwej zmiany talii.
4. Chcę zobaczyć informację o karcie którą wybiorę, żeby dowiedzieć się co ona robi i zdecydować czy chcę coś z nią zrobić.
5. Chcę mieć wgląd na wszystkie karty jakie posiadam, żeby cieszyć się swoją kolekcją.
6. W edytorze talii chcę, aby nowo zdobyte karty były jakoś oznaczone, aby nie musieć ich wyszukiwać wśród wszystkich innych.
7. Chcę widzieć poziomy swoich kart, żeby łatwiej dostosowywać talię.
8. Chcę zawsze widzieć ilość punktów Skilli, żeby łatwiej podejmować decyzję ulepszania kart.
9. W każdej chwili chcę mieć możliwość podjęcia się rozwiązania quizu, żeby otrzymać nowe punkty Skilli.

### 5. Pozostałe

1. Chcę mieć możliwość wyłączenia efektów dźwiękowych w aplikacji, aby nie musieć ich słyszeć gdy tego nie potrzebuję.
2. Chcę mieć możliwość zgłoszenia błędu w treściach aplikacji, żeby dać informację zwrotną twórcom, aby poprawili błąd.

3. Po wejściu do aplikacji chcę dowiedzieć się, czy trwa obecnie event losowy, aby zdobywać nowe karty, punkty PU i utrzymywać codzienną aktywność w grze.
4. Jeżeli nie mogę dołączyć do eventu losowego, chcę znać powód, aby dostosować się do jego wymagań i wziąć w nim udział.
5. Chcę dostawać powiadomienia informujące mnie o nowej zawartości w aplikacji, żebym mógł ją sprawdzić.
6. Chcę, aby opis do czego służy ta aplikacja i co można w niej robić nie był zbyt długi i znajdował się na jej stronie głównej bez potrzeby rejestracji, ani logowania, żeby łatwo się dowiedzieć, czy będę zainteresowany używaniem tej aplikacji.

## 2. Użytkownik: Twórca

### 1. Kreator Historii

1. Chcę móc dodawać swoje obrazy, aby potem wykorzystać je w historiach.
2. Chcę obsługę przezroczystości, żeby postacie dobrze wyświetlały się na tłach.
3. Chcę mieć możliwość symulacji historii, żeby zobaczyć jak będzie wyświetlana użytkownikom i poprawić ewentualne błędy.
4. Chcę móc dostosować parametry historii, aby wyświetlały się konkretnym studentom na danym semestrze z danym przedmiotem.
5. Chcę dodawać wiele emocji dla postaci i móc je wywoływać w konkretnych dialogach, aby tworzyć bardziej dynamiczne historie.
6. Chcę ustawić kiedy i jaką kartę użytkownik zdobędzie, żeby tworzyć historię, po których użytkownik zdobywa nowe karty.
7. Chcę móc wywoływać proste animacje, żeby historie lepiej wyglądały.

### 2. Kreator Kart

1. Chcę móc dodawać swoje obrazy, aby tworzyć unikalne karty.
2. Chcę wybierać efekty z listy, żeby tworzyć dynamiczne karty.
3. Chce móc dostosować parametry karty, żeby miały konkretne efekty w trybie Battle.
4. Chcę zdecydować w jaki sposób karta będzie ulepszana przez punkty Skilli.

### 3. Kreator Quizów

1. Chcę mieć możliwość wyboru z listy wszystkich dostępnych przedmiotu, żeby przypisać pytanie Quizowe do danego przedmiotu.
2. Chcę mieć możliwość wyboru trybu pytania spośród prawda/fałsz, abc, itd., żeby dostosować Quiz do swoich potrzeb.
3. Chcę mieć możliwość wyboru poprawnych i złych odpowiedzi, żeby pytania Quizowe były pełne.

### 4. Wszyscy kreatorzy

1. Chcę dostać powiadomienie o zaakceptowaniu mojej stworzonej treści, żeby wiedzieć, czy stworzyć dobrą treść.
2. Chcę dostać powiadomienie o odrzuceniu mojej stworzonej treści z uzasadnieniem, żeby móc poprawić moją treść.
3. Chcę dostać jakieś benefity za nadesłanie zaakceptowanych treści, żeby czuć satysfakcję z tworzenia.
4. Chcę móc edytować wszystkie stworzone przez siebie zawartości, w tym te odrzucone, żeby móc je poprawić.

## 3. Administrator

1. Chcę mieć możliwość modyfikowania parametrów aplikacji, żeby łatwo usprawniać jej działanie.
2. Chcę widzieć statystyki aplikacji takie jak ilość aktywnych użytkowników, ilość wszystkich użytkowników, średni czas pracy, aby oceniać jak dobrze aplikacja pracuje.
3. Chcę mieć możliwość akceptowania / odrzucania propozycji nowej zawartości i dodawania komentarzy, żeby decydować co trafia do aplikacji i dawać feedback twórcom.
4. Chce mieć realistyczny podgląd proponowanych treści, żeby ocenić czy je zaakceptować.
5. Chcę móc tworzyć konta testowe, aby swobodnie sprawdzać działanie aplikacji jako użytkownik.
6. Chcę móc usuwać zawartości już dodane, aby pozbyć się ewentualnych błędów lub złego contentu.
7. Chcę otrzymywać informację o zgłoszeniach nowego contentu, aby nie musieć za każdym razem sprawdzać listy.
8. Chcę otrzymywać powiadomienia o zgłoszonych błędach, żeby je poprawiać.

## 4. Ogólne cele


1. Jako użytkownik chce mieć dostęp do swojego konta po wprowadzeniu swojego loginu oraz hasła.

2. **Jako** student **chcę** czuć satysfakcję z wysiłku włożonego w naukę, **żeby** mieć motywację do studiowania.

3. **Jako** student **chcę**, aby moje oceny i zaliczenia dawały mi jakieś benefity inne niż wpis w USOS, **żeby** czuć satysfakcję z moich sukcesów na studiach.

4. **Jako** student **chcę**, aby moja wiedza była nagradzana w ciekawszy sposób niż oceny, **żeby** czuć większą chęć do jej zdobywania.

5. **Jako** student **chcę**, aby istniały aplikacje open-source tworzone przez społeczność studencką na WMI, **żeby** móc współpracować nad rozwojem takich aplikacji wspólnie z innymi studentami, a tym samym poznać sposób działania projektów open-source, nauczyć się developowania z ludźmi i poznać innych aktywnych studentów.

6. **Jako** student **chcę**, aby istniały ciekawsze sposoby rywalizacji z innymi studentami niż rankingi w USOS, **żeby** czuć większą satysfakcję z sukcesów na studiach.

7. **Jako** student **chcę** móc się pochwalić swoimi osiągnięciami na studiach z szerszym gronem niż moi znajomi, **żeby** czuć większą dumę z moich osiągnięć.

8. **Jako** student **chcę** posłuchać ciekawych historii związanych ze studiowaniem na WMI z grona szerszego niż moi znajomi, **żeby** móc poznać więcej przeżyć, doświadczeń, które mogą być ciekawe, przydatne, inspirujące itp.

9. **Jako** student **chcę** , **żeby** ... COŚ O PRZEKAZANIU SWOJEJ historii

COŚ O PRZEGLĄDANIU PRZYSŁANYCH CONTENTÓW JAKO ADMIN

COŚ O PRZYJMOWANIU ZGŁOSZEŃ O BŁĘDACH W QUIZACH JAKO ADMIN

COŚ O DOKUMENTACJI DLA STUDENTÓW

COŚ O GRZE, APLIKACJI ZWIĄZANEJ Z WYDZIAŁEM

COŚ O CHĘCI WIĘKSZEJ LICZBY OSIĄGNIĘĆ DO ZDOBYCIA W TRAKCIE STUDIOWANIA, KTÓRYMI MOŻNA SIĘ POCHWALIĆ

COŚ O ZDOBYWANIU ITEMÓW DO KOLEKCJI ZWIĄZANYCH Z PRZEDMIOTAMI KTÓRE SIĘ ZALICZYŁO I INNYMI OSIĄGNIĘCIAMI NA WYDZIALE
